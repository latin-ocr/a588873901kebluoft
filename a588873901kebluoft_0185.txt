Pam.. xr. Proprimn U byssi& domus et otii desiderium. 175

admiramur, expectantes quid agat homo voluntariae
morti addictus ac consecratus: Hunc in adversis,
qua se ratione explicet, et ad fatales emergat opes,
IntelligitiS, opinor, uter horum juveniles animos
acrius moveat.

Verum ut Achillem missum aliquando faciamUS,
erit fortasse operae pretium, si pauca quaedam huc
adducamus, quorum ea vis sit, ut mirabiliter ponant
in luce atque in oculis sitim illam domus et* otii, quam
ego spirare dixerim non modo Ulyssis personam,verum
etiam totam, quanta quanta est, Odysseiam. Non
aliam habent significationem, quibus ille primum in
scenam mittitur, sub ipso Poematis initiog :

ἀλλά μοι ἀμφ’ Ὀδυσῆΐ δαΐφρονι δαίεται ἦτορ,
δυσμόρῳ, ὃς δὴ δηθὰ φίλων ἄπο πήματα πάσχει,
νήσῳ ἐν ἀμφιρύτῃ, ὅθι τ’ ὄμφαλος ἔστι θαλάσσης,
νῆσος δενδρήεσσα, θέα δ’ ἐν δώματι ναίει,

Ἀτλαντος θύγατηρ ὀλοόφρονος·. . . . αὐτὰρ Ὀδυσσεὺς,

non, ut impiger ille, fieri se queritur
............ ἐτώσιον ἄχθος ἀρούρης·

tantum

ἱέμενος καὶ καπνὸν ἀποθρώσκοντα νοῆσαι
ἧς γαίης, θανέειν ἱμείρεται ..........

Neque vero absque ratione videntur illa de At-
lante adjici: qui cum e gente Titanum fuerit oriun-
dus, mirum ni Diis superis infensum se suosque obji-
ciat, et in alia omnia discedat, quam quae illi velint:
eamque ob causam ὀλοόφρων a Minerva appellatur.
Ac suspicor equidem sub istis latere obscura quaedam
illius seu religionis sive philosophiae vestigia, quae
longe lateque apud Orientales omni tempore est
dominata, de altero quodam Deorum examine, pra-
vorum scilicet, et cum Olympicis acerrimo semper

ἔ Od. i. 48.

