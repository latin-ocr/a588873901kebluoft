312 Promethei summam non inphysicis veni. PRAEL. xvm.

tentatur et ornatur. Nimirum· (ut cum Virgilio
loquamur) ‘⁶ Pater ipse colendi” (ut et aliarum
artium) ‘⁵ haud facilem esse viam voluit”. . ‚

ssle malum virus serpentibus addidit atris,
Praedarique lupos jussit, pontumque moveri,
Mellaque decussit foliis, ignemque removit,
Et passim rivis currentia vina repressit.

Verbo dicam3 per immitem Jovem significari con-
jiciat aliquis vivendi conditionem, quatenus utilitates
et commoda rerum plurimarum removit in obscurum
et in longinquum natura: Prometheus autem, ex
eadem illa ratione, ecquid aliud'prae se fert, atque
vim illam inventricem, caelo ferme delapsam, cujus
ope tot artes tam ingeniose excogitarunt sibi mor-
tales? Quae quoniam cura, metU, solicitudine, tor-
queri solet omni tempore3 eoque magis, quo quisque
longius processerit in causis rerum indagandis (juxta
illud oraculi sanctissimi effatumb, ὁ προσ-τίθεις γνῶσιν
προσθήσει ἄλγημα); ideo Promethea legimus affigi
scopulo, onerari catenis, quotidie atrocissimo vulturis
morsu lacerari. Sed in his non libet hodie morari;
neque enim arbitror, physicis in rebus multum operis
posuisse AEschylum. Ac fieri potuit, ut is, quicun-
que primus excudit universam istam de Prometheo
fabulam, nil praeter artes cogitaverit et vitae hujus
quotidianae rationem: at vero AEschylo ipsi in animo
fuisse gravius quiddam atque sanctiUS, mihi certe
persuasissimum est.

Nedum cum iis sentiam, si qui vel hic vel in aliis
Tragoediis divinum Vatem loqui autumantur ex for-
mula quadam reipublicae administrandae, atque adeo
praecipue versari circa regum ducumque officia. Fateor

b Eccles. i. 18.

