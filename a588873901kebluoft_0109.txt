PRAEL. vu. Pietate lenitur Achillis ferocia. 99

Nam primum, id quod satis jam, ut videtur, exposi-
tum habetis, mitigatur quodammodO, his interpositiS,
acer ille fulgor fortitudinis plusquam humanae.
Mulcemur nescio qua dulcedine, cum apud illum
etiam invictum, immitem, inexorabilem,

Sunt lacrymae rerum, et mentem mortalia tangunt.

Deinde aliud hic animadvertere licet, quo uno
maxime solet emolliri ardentium nimis ingeniorum
ferocia: cum quis pio gratoque animo parentum
suorum servat memoriam. Quod eo magis in
Achille notandum, quo non illum, velut Hectora,
conjugis amore captum fingit Poeta: voluit tamen
pollere vi animi vivida illa et inquieta, et cogita-
tionibus in longinqua ferri: quae ferme amantium
habetur indoles· Sed illam Homerus in Achille suo
partim ad res bellicas convertit, partim ad ingentem
et inexplebilem patriS, Patrocli, domus paternae amo-
rem. Itaque hoc ipso in loco illud fore omnium
acerbissimum indicat, quod moriendum sibi erat
νόσφι φίλου πατρὸς· καὶ μήτεροςς ast Hectori, male
aliquando (ut fit.) ominanti, statim ante oculos ver-
santur ἄστυ τε, καὶ Τρώων ἄλοχοι, καὶ νηπία τέκνα ²².

Immo et luctus ille super Patroclo cum patris et
patriae desiderio dulcissime conjungitur.

. . . οὗ μὲν γάρ τι κακώτερον ἄλλο πάθοιμι·
οὐδ’ εἴ κεν τοῦ πατρὸς ἀποφθιμένοιο πυθοίμην,
ὅς που νῦν Φθίηφι τέρεν κατὰ δάκρυον εἴβει
’ χήτει τοιοῦδ’ υἷος· ὁ δ’ ἀλλοδαπῷ ἐνὶ δήμῳ
εἵνεκα ῥιγεδανῆς Ἑλένης Τρωσὶν πολεμίζωῖ).

Interjecta deinde mentione filii, ad patrem rursus

convertitur oratio:
ἤδη γὰρ Πηλῆά γ’ ὀΐομαι ἢ κατὰ πάμπαν
τεθνάμεν, ἤ που τυτθὸν ε’τὶ ζώοντ’ ἀκάχησθαι,
γήραΐ τε στυγερῷ, καὶ ἐμὴν ποτιδέγμενον αἷεὶ
λυγρὴν ἀγγελίην, ὅτ’ ἀποφθιμένοιο πύθηται.
a Il. vi. 276. b xix. 321.
H 2

