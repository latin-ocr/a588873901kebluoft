220 Poetis popularem reip. statum PRAEL. xm.

tenus expleat heroici temporis desiderium, quo is
flagrantissimo tenebatur.

Est et illud indolis Homericae non leve neque
contemnendum indicium, quod in universo carmine
provocat ad opem Dei vindicis, Deos immortales
ubique adducit Ulyssi fautores et patronos, Sed de
ea re mox viderimus: quae cum propter amplitu-
dinem suam‚ tum propter gravitatem, dignissima est
quae seorsim explicetur. Nunc rationes nonnullas
adferam, propter quas credibile sit, non Homero soli
verum etiam omnibus 'qui suo jure Poetae nomi-
nantur, magis placuisse eam in republica sectam,
cui religio fuerit, quieta, vetusta, sacrosancta spe
novarum rerum movere.

ψ Primo, nihil tam carminibus alienum, quam ut
omnia metiatur aliquis lucri et utilitatis norma.
Illud autem, fremant licet omnes tabernae, libere
atque audacter affirmem esse popularis status (quod
vocant) ἦθος. Eum intelligo popularem reipublicae
statum, qui et ordinum omnium et stirpium summam

prae se ferat aequalitatem, eamque non legibus solum
verum etiam moribus tueatur. Nulla in ejusmodi

civitate nobilitas erit nisi pecuniosa. Longe lateque
dominabitur Horatianum illud,

O cives, cives, quaerenda pecunia primum est.

Quid, obsecr0‚ isti nationi cum suavissimis Musarum
literis? quarum neque ad condendas opes neque ad
servandas ullus sit usus, Langueant omnes necesse
est, nulloque in honore jaceant; id quod his tempo-
ribus non uno in loco fieri videmus: nempe ut quos-
cunque invaserit seu homines sive civitates furor
iste popularis ac nummariuS, eos statim mira quaedam
occupet rei poeticae despicientia ε’ nisi forte'extiterit

