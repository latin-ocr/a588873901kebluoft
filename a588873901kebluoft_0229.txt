PRAEI.. x111. Summa Homericae de repub. sententiae. 219

Mirum ni ea legentibus veniat aliquando in mentem
Virgiliani illius,

............ Illic saltus et lustra ferarum,

Et patiens operum, parvoque assueta juventus,

Sacra Deum, sanctique Patres : extrema per illos
J ustitia excedens terris vestigia fecit.

Neque vero ex ulla parte propius invicem accedere
dixerim Graiae Romanaeque Poeseos antistites, Verbo
dicam: qui scripsit Georgica, necesse est aliquando
cum Eumaeo aliquo viiierit. Verum ad Homerum
redeamus3 quem nOS, hujusmodi rationibus adducti,
conjicimus labanti Heroum disciplinae utcunque suc-
currere voluisse.

'Illud clausulae loco adjiciam3 qui in Odysseia, uti
vidistis, nulla virtute procos redimi voluit, idem in
Iliade tam Trojanorum quam Graiorum suorum
personas ex bonis malisque aequissime temperavit.
Non sine causa, mihi credite, tam sui dissimilis
invenitur. Quidni ergo statuimUS, Poetam hic sedi-
tiosos in republica perstringere, illic communi et
aperto hosti debitas ut fit tribuere laudes?

HabetiS, Academici, quae in hac quaestione hodie
disputanda mihi visa sunt. Ex quibus efficitur,
probabili certe ratione, sponsos Penelopes eorum
personam ferre, qui se istis temporibus novarum
rerum cupidos monstrarent, Heroum ac religionum
contemptores, Ipsius autem Poetae vidimus eum
prorsus fuisse animum, ut antiqua hesternis, profanis
sacrosancta, vulgi clamoribus dignitatem optimi cu-
jusque nullo non tempore anteferendam putaret.
Itaque res eo redit, quo solet redire omnis nostra de
Homericis argumentatio: ut certiores identidem
fiamus, Poesin ejus nihil aliud agere, nisi ut aliqua-

