4 De usu Linyuoe Latinoe ruffin. 1.

vigilatur periculiS, hos contra hostes excubiae agun-
tur, ac vereor equidem ne diutius, serpente indies
ma10, sint agendae. Ergo cum de otio ac tranquilli· ·
tate, justissimo aeterni Vindicis judicic, prorsus despe-
randum esse videatur, nostri tamen officii erit, inter
negotia ac formidineS‚ curare, nequid ignavia nostra
peccetur in famam Academiae, bonasque literas:
vestrae erit indulgentiae, siquid errabitur (qualia sat
scio innumera fore), id temporum potius iniqui-
tati, nostraeque mediocritati, quam negligentiae et
socordiae tribuere.

Quod si is plane forem, quem esse deceret, qui ex
superiore loco vos alloqueretur, non equidem ideo
refugiendum duxerim, quod scilicet minus bene con-
veniat, periclitante republica, in studia Poetarum in-
·cumberet‘ quippe qui nihil his studiis efficacius cre-
dam ad cives omni virtute armandos, nihil vicissim
ad haec utilius, quam si quiS, sui oblitus, patriae labo-
rantis causa strenuum atque indefessum se gerat.
Verum quam arcta societate inter se conjungantur
hinc vatis egregii, illinc fortis· bonique civis officia,
alius fortasse disserendi locus erit. Nunc unus etiam
mihi scrupulus injicitur, quem postquam pro viribus
evellero, rem ipsam paucis aggredi, nostrique consilii
summam exponere, licebit.

Complures hoc tempore esse intellig0‚ qui se
’ nescire dicant, cur intra hos parietes Latine tantum
perorare fas sit; de ea re praesertim disputanti, quae
ex intimis animi sensibus oriatur, et in minutissima
quaque ac delicatissima rerum ac verborum varie-
tate versetur: quam adeo ne patrio quidem sermone
dilucide satis explicari posse autumant. Inveniri

