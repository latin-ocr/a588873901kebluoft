280 Pommtur nonnulla imitantibus vitanda. PRAEL. xvr.

Verum enimvero haec omnia non tam ad ipsius
Poeseos interiorem vim atque animam pertinent,
quam ad externam ejusdem formam faciemque.
Intelligo vim intimam Poeseos, illam toties a nobis
laudatam, qua quisque potis est ferventia nimis
corda carminibus placare. Nihil profectO, quod
sciam, vetat eam facultatem extare vel praecipuam
in tali v scriptore, qui nulla religione teneatur, ne
proprias res alienis verbis exprimat. Itaque persaepe
mutua sibi sumet verba, imagineS‚ immo sententias
totas: styli color, modulandi carminis tenor, nimis
accurate sapient dilectum exemplar: non tamen
deerit ingenium, non mens divinior, recteque satis
primariis adnumerari poterit, etiam qui lingua non
sua suos tamen sensus fervide noverit efferre. Mi-
nime negamus, deteriorem fore poetam, sed erit
utcunque tamen poeta.

Unum omnium maxime cavendum erit, siquis ad
aemulandum aliquem promptior sit; ne forte sibi deligat
idem plane atque iste scribendi genus atque formam.
Exempli gratia, qui totus est in Homericis, is, cen-
sebO, Tragoediae potius quam Epopoeiae se addicat.-
Adjuvabit nonnihil ipsa numerorum diversitaS, ne
inscii mittamus falcem in messem alienam, neve ad
fastidium usurpemus verba, voces, clausulaS, senten-
tiarum formulas, quibus gavisus sit ille, quem cupidi
sequimur.

Adhibita igitur ex hac parte diligentia, non erit .
cur in assidua lectione exercere se dubitet aliquiS‚ ne
scilicet in aliena nimis intentus amittat propriam
ac nativam vim. Quin potius uniuscujusque studio-
rum non minima pars esse debebit, nosse non modo
res ipsas, verum etiam de re quaque judicia atque
affectus magnorum virorum. Quod si forte eveniat,

