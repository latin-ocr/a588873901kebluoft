PRAEL. Ἦ. PoeseOS, ut affatuum, duce sunt specie-5. 75

Lucretiani isti, (quod quidem Aristoteli videtur
placuisse,) in partes quasdam, re ipsa monente,
distribuemus hodie Primariorum Poetarum chorum:
cujus distributionis ratio erit ejusmodi, ut nemini
postea sit dubitandum, quin ab animo inflammato
potuerit oriri, tum OEdipus‚ tum ipsa Ilias, tum siqua
longior exstat ac limatior carminum series.

Diximus utique, Primarios illos, et tanquam
αὐτόχθονας regionis poeticae IncolaS, ea praecipue
nota definiri, quod omnia pleno animo canant3 quod
affectus quasi scaturientes carminum ope lenire
noverint. Quo posito atque conceSSO, sequitur, ut
quot quibusque generibus varientur humani animi
affectus, eadem quoque Poeseos extare dicantur.

Jam vero (Quintiliani verbis utar a) Affectuum
“duae sunt species: ‚Alteram Graeci πάθος vocant3
quam nos recte vertentes ac proprie Affectum dici-
mus: Alteram ἧθος; cujus nomine, ut ego quidem
sentiO, caret sermo Romanus3 Mores appellantur3
atque inde pars quoque illa philosophiae ἠθικὴ,
Moralis est dicta. Cautiores voluntatem complecti,
quam nomina interpretari, maluerunt. Affectus igitur
hos concitatos, illos mites atque compositos esse
dixerunt: in altera vehementer commotos, in altero
lenes: denique hos imperare, illos persuadere.”

Quidni igitur, pari discrimine, duplicem quoque
nobis constituamus Poesin? Erit nimirum, quae
concitatis3 erit, quae lenioribus hisce et compositis
medeatur affectibus Illa metuentem, cupientem,
dolentem, gaudentem, ipso turbine atque aestu τοῦ
πάθους, recreatum ac levatum veniet: Haec indolem
declarabit animi, timidam, cupidam, tristem, ala-

⁸vi. 2. 2.

