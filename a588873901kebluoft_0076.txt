66 E'oeempbc’s docetur, quid sit modeste narrare : PRAEL. v.

Sed abest his οἰκεῖον illud, quod in Virgilianis mirifice
placuit. Cum enim totus hic locus ita sit athS,
ut nihil magiS, ad mollissimam illam sub dio quietem,
tum gratissima supervenit clausula, unice ad eam
rem comparata.

Verum (ne vagemur, dulcedine capti) conferat
aliquis haec Virgilii, quibus suas, ut dixi, delicias
tractat, cum decantatis illis de Fama, de monte
AEtna, de Furia nocte visa, carminibus. Inveniet
profectO, quas res verisimile sit Poetam adhibuisse
moris, non animi causa, eas plerumque longo ver-
borum apparatu, justa serie imaginum, exponi: quas
autem ipse ex animo cecinerit, eas obiter modo
tangi, et tanquam aliud agendo.

Neque vero multum vereor, ne vetita licitis
indigne videar miscere, si vobis in hoc loco audeam
nobile sane exemplum proferre, de Sacrosanctis
depromptum Literis3 et cum profanis eodem spectan-
tibus componere. Doctissima est in nono Pharsaliae
de serpentibus Afris narrati0, qui Catonis milites
singuli singulos diverse pro suis venenis necarint.
Nulla utique aptior materie-S, in qua se jactet atque
efferat Lucani facilior quam felicior manus. Inter
alios siti morientem depingit:

Ebibit humorem circum vitalia fusum

Pestis, et in sicco linguam torrere palato

Coepit: defessos iret qui sudor in artus

N on fuit, atque 0011108 lacrymarum vena refugit.
Non decus imperii, non moesti Jura Catonis
Ardentem tenuere virum, quin spargere signa
Auderet‚ totisque furens exquireret agris

Quas poscebat aquas sitiens in corde venenum. . . .
Nunc redit ad Syrtes, et fluctus accipit ore,
AEquoreusque placet, sed non et sufficit, humor.
Nec sentit fatique genus, mortemque veneni,

Sed putat esse sitim, ferroque aperire tumentes
Sustinuit venaS, atque 08 implere cruore ⁰.

⁰ Phars. IX. 473. et seqq.

