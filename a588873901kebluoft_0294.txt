284 Poetoe Minores ,· PRAEL, xv1.

exponere videntur Sapphica 'quae vocantur carmina,
partim crebris ictibus et quasi singultibus effracta,-
partim, velut aura secunda, celeriter et aequabiliter
decurrentia. Atque haec una fortasse Graiorum
‚putanda est minimum, ab Homero didicisse. Vox
Poetae virilis et casta cum AEoliis furoribus parum
concordare poterat. Testatur autem omnis anti-
quitaS‚ nimis vera eam cecinisse: itaque in rebus
inhonestis et miserrimis emeruit sibi utcunque pri-
mariae nomen.

Considerate nunc alium, quem pleno pectore lo-
cutum satis confirmat unus ille versus Horatii, “ Ar-
chilochum proprio rabies armavit Iambo.” Illud
quidem rabieS, vereor ne durius sit dictum, siquidem
conjecturam capere licet ab Archilocheis quae super-
sunt. Videlicet eorum est acrior quidem sonus, is
tamen, qui mitigetur tenerrimo sensu conditionis
hujus vivendi, humanaeque fragititatis k. ’

θυμὲ, θυμ’ ἀμηχάνοισι κήδεσιν κυκώμενε,

ἄνεχε, δυσμενέων δ’ ἀλέξευ προσβαλὼν ἐναντίον
στέρνον, ἐν δοκοῖσιν ἐχθρῶν πλησίον κατασταθεὶς
ἀσφαλέως· καὶ μήτε νικὼν ἇμφάδην ἀγάλλεο,
μηδὲ νικηθεὶς ἐν οἴκῳ καταπεσὼν ὀδύρεο·

ἀλλὰ χαρτοῐσίν τε χαῖρε, καὶ κακοῖσιν ἆσχάλα

μὴ λίην· γίγνωσκε δ’ οἶος ῥυθμὸς ἀνθρώπους ἔχει.

Idem quo oculo caelum et terras contemplatus sit,
discas ab altero λειψάνῳ, quod eis praesertim Criticis
commendatum velim, qui negant rem ex ea parte
feliciter cessisse veteribus Poetis ¹.

Γλαῦχ’ ὅρα· βαθὺς ’γὰρ ἤδη κύμασιν ταράσσεται
πόντος· ἀμφὶ δ’ ἀκρὰ γυρεὸν ὀρθὸν ἵσταται νέφος,
σῆμα χειμῶνος” κιχάνει δ’ ἐξ ἇελπτίης φόβος.

¹¹ Fragm. xiv. ap. Gaisford, 4Ροεί. Min. t. i. 294.
1 [bid. xiii. p. 293.

