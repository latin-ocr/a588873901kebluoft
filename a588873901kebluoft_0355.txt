 

PRAEL. X1x. AEsohyms, Pythayoricus. 345

Atqui saevitum erat, non ut ante, in leporem in-
noxium, sed in rapacium avium foetus, Laresque:
videtis tamen infaustam rem haberi, immo etiam
delictum capite luendum, cum avibus adsint suae
Dirae, neque impune laturus sit aliquis commissa in
eas maleficia.

Itaque his velut praeludiis fingit animos tacite
Poeta, tenetque arrectos in tristem poenarum or-
dinem, jamjam imminentium hinc Trojanis, illinc
Atrei et Pelopidarum dom0. Verum ante quam
ad ea progrediamur, paucissima sunt quae dicta
velim, ad eam partem poeticae silvae pertinentia,
quam nos modo tetigimus: rationem nempe eam
quam sequuntur magni Poetae, curti de brutorum
animalium indole, affectU, moribus agitur. AEschyli
quidem nostri de ea re sententiam notam atque
perspectam habemus, siquidem recte a Cicerone
accepimuS, illum non modo Poetam, sed et Pythago-
reum¹s¹ extitisse. Pythagoram autem norunt omnes
ita sensisse de pecudibus et feriS, ut intervallo non
adeo ingenti secerneret eas ab humano genere.
Quippe cum is diu multumque, ut perhibent, fuerit
versatus in Oriente, mirum ni eam hauserit philoso-
phiam, quae negat animas vel morte extingui, vel in
sempiternas statim migrare sedes: quin potius alia
super aliis moriendo quasi induere corpora, et in
novas perpetuo transire specieS,

Donec longa dies perfecto temporis orbe
Concretam exemit labem, purumque reliquit
AEthereum sensum, atque aurai simplicis ignem:

tum demum, exacta poena, in magnam mundi ani-
mam quodammodo absorberi. Atque ea philoso-
phia satis acute tangit duas certe quaestioneS, quibus

¹¹ Ταεο. Quoest. i. 10.

