358 Πρόνοιαν in Oresteion vindicari. PRAEL. xx,

tatem non adeo curant, modo ingenioso quodam
eventorum orbe rem quo opus sit deferant. Verbi
gra-tia: quid aliud agit vel ipse Sophocles in laudatis-
simo illo OEdipo, quarn veluti mactandum tradit, de-
voto capite, virum non modo innoxium sed etiam op-
time de omnibus meritum, rebus tam acute, tamque
concinne dispositis in ejus exitium, quasi pro ludo
ac deliciis habeat Numen, ponere laqueos imme-
rentibus? AEschylus longe aliter, neque paullo me-
lius: qui nimirum id praecipue, sibi velit ut Deorum,
rationes, quibus illi mortalia gubernent, tum ipse
tueatur, tum caeteris tradat tuendas Continetur
summa ejus Tragoediarum, non narrando quid sit
factum Agamemnone, PrometheO, OEdipode, sed
explicatione clara et illustri consiliorum a Summo
Rectore de uniuscujusque fortunis initorum.

Jam quisquis istud quasi filum manu tenens
seriem illam Agamemnoniam diligenter evolvet,
ejusmodi ferme, ni fallor, inveniet partium ejus
discrimen, ut primum in ipso Agamemnone, per
nubes et caliginem, cogi-tatione praecipiant homines
venturam longo post tempore Dei ultionem, partim
expressis vaticiniis, partim re ipsa docti, fore ali-
quando qui supplicium sumat. Gravissima deinde
in· Choephoris oracula, Deorumque diserta jussa
ac ministros habemus* Denique Eumenides tertio
loco rem omnem conficiendam ipsis Numinibus com-
mittunt, Apollini> videlicet ac> Minervae, supremae
illius voluntatis interpretibus. Nodus igitur, qui
dicitur, universi Poematis, in Agamemnone primum
nectitur, deinde in Choephoris implicatior fit ac
durior, postremo apud Eumenidas ita solvitur, ut
non tam divini consilii rationem exponat, quam

