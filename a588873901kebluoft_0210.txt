200 De vi νεκυομαντείας in otio commendando. PRAEL. xn.

Nihil tale Nostri νεκυομαντεία. Neque enim hic ex-
cipio praetervectam illam Herculis formam, venationi
semper intentamu t

ἀμφὶ δέ μιν κλαγγὴ νεκύων ἦν οἷωνῶν ὣς,

πάντοσ’ ἀτυζομένων· ὅδ’ ἐρεμνῇ νυκτὶ ἐοικὼς,

γυμνὸν τόξον ἔχων, καὶ ἐπὶ νευρῇφιν ὀῖστὸν,
δεινὸν παπταίνων, αἷεὶ βαλέοντι ἐοικώς.

Exercebatur ille quidem in iis quae vivus adamaverat,
sed non erat revera Hercules: tantum umbra ad
tempus evocabaturx;

εἴδωλον· αὐτὸς δὲ μετ’ ἀθανάτοισι θεοῖσιν
τέρπεται ἐν θαλίῃς, καὶ ἔχει καλλίσφυρον Ἠβηω

His et talibus, ut opinor, moneri nos voluit HomeruS,
sequi se carmine suo vulgi non doctorum placita3
praesertim cum isti ἐπεισοδίῳ dederit originem popu-
laris illa divinandi ratio, quae per sanguinem fiebat
inferiarum. Quocirca ne in regionem quidem vita
functorum admittitur Ulysses: tantum ad extremas
ejus oras accedit, et veluti clausis foribus in limine
gressum ponit. Ne multa: sentiet fortasse, qui
volet, ea fuisse sententia scriptorem, ut ex animo
doleat ac defleat incertam adeo moriendi conditionem,
ignota Manium loca, mercedem obscuram: non ita
tamen, ut nullam prorsus spem foveat, fore. ut ad
meliora evehantur homineS, cum et Menelaum in
Elysio locaverit, et in coelo superno Herculem. Ea
si cui forte probabilis erit conjectura, profecto *is
facile intelliget, optime convenire posse et illam
νεκυομάντειαν cum Odysseiae totius ratione; mitigata
scilicet gloriae cupiditate, cum ne post mortem
quidem certa spes otii relinquatur.

uod. xi. 605. ¹ xi. 601.

