204 Odysseiam ad universam Graeciam pertinere. PRAEL. xn.

viguisse labente saeculo Heroum, sequitur et illud,
Odysseiam ejus magna ex parte res narrare, quales
ipse oculis suis viderit, immo etiam quarum, si fors ita
tulerit, fuerit ipse non minima pars. J am tum enim
tota Graecia inclinari coeperat auctoritas regia, et ad
popularem statum vergere omnia, non sine gravis-
sima rerum perturbatione. Atque ea rerumpubli-
carum conversio non raro fiebat per homines pro-
terVOS, facilius absente principe, grassantes. Crebrius
autem istis temporibus aberant a suis civitatibus
reguli, cum et bella perpetua gerebantur, et munia
bellantium omnia ab ipsis poscebantur Imperato-
ribuS. Fac istum fuisse rerum Hellenicarum ipsius
Homeri tempore tenorem3 habebis, quod non parum
adjuvabit ad explicandam Odysseiae rationem.
Equidem nullus dubitare sole0,0dysseiam ad majora
quaedam excurrere, quam pro captu unius familiae.
Quin ad universae Graeciae fortunas eam magnopere
pertinere dixerim. Nam quemadmodum in Iliade
non agitur de uno solo Achille, verum etiam de belli
eventu omnium quae adhuc flagraverant maximi,
deque fatis Europae atque Asiae: ita cogitandum est
in Odysseia non de Ulysse tantum et Ithaca, sed et
de omni ratione rerum in Graecia componendarum,
commotis ut fit animis seu diutina peregrinatione
principis, seu defectu regiae stirpiS, seu rebus infe-
liciter gestiS, seu quocunque demum modo, Quibus
tempestatibus cum alii extiterint, qui jura Heroum
putarent conservanda, eamque prae se ferrent reipub-
licae rationem, quam vere circumscribit ac definit
Thucydides a, ἐπὶ ῥητοῖς γεράσι πατρικὴν βασίλειαν;
alii autem qui nulla religione seu palam traherent

⁸ Tliucyd. i. 13.

