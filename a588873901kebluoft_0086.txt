76 Carminum partitio ememplis declaratur. PRAEL. v1.

crem; et libero quasi lusu phantasiam exercebit,
eo scilicet aventem excurrere, quo si per fortunas
liceret, libentissime quemque suum ferret ἦθος.
Atque, ut de Sacris exempla proferam3 alia
Balaami ratio erat, oestro quodam pietatis ad tempus
perciti, mortemque justorum mirifice laudantisb: alia
Illius divini prorsus viri, quisquis Poema J obi scrip-
serit. Eadem tamen utriusque summa. Videlicet
Hic piorum ἦθος, Ille πάθος tantum carminibus reli-
quit expressum. J am simili fere discrimine caeteros
Poetas caeteris in affectibus quisque pro se facile
notabit. Fuere, quibus semel atque iterum versus
extorserit sceleris execrandi odium: qualia sunt illa
sanctissimi Vatis, vivide a Buchanano expressa0:

Quid gloriaris, impie
Tyranne, pravis artibus?
Tua lingua semper fraudibus
Intenta comminiscitur
Nefas, nitente cotibus
Acutior novacula.

Te prava rectis plus juvant,
Plus falsa veris recreant3
Dolisque pestilentibus
Libenter aurem commodas.
Ergo Deus te conteret,
Hominumque contubernio
Eliminabit, ac domum
Evertet omnem funditus.

Fuerunt etiam, quales Juvenalis et ArchilochUS‚
quibus seu rabies, sive justa indignatio totum colo-
raverit scribendi genus. Nihil? alteri tam dispar, quam
Sapphicis Tibullus: dum hic inveteratis indulget
amoribus, illa nascentibus quaerit remedium.

Ne multa: neminem fugiet, opinor, quam late
pateat illa partitiO, quantaque vi dirimere ea valeat
lites Poetarum ac jurgia de finibus.

¹² Num. xxiii. 10„ ’ c Psaim. lii.

