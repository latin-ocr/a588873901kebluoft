PRAEL. xvm. Similia quaedam ejus apud I udos perhiberi. 331

tyrannico animo immensam adjunxerit potentiam:
docueritque ade0‚ fore fortasse ut aliquando sapi-
entia, non vi, vindicet se melior pars etiam contra
supremam pejoris dominationem.

Postremo, quid si hanc rationem ex aliqua parte
mutavit insignis Poeta, senior jam factus3 prim,
cred0‚ quam Oresteiam docuerat? Sed ejus rei
judicandae erit aliud tempus, propius inspecto ipsius
, Oresteiae tenore. Illud unum adjiciam, mirifice
congruere Prometheae fabulae mentem, qualem nos
descripsimuS, cum iis quae de Mythologia Indica
docuerunt tum alii scriptores, tum ille gravissimuS,
qui omnium hac memoria Poetarum optime expo-
suit religionis Orientalium indolem. Legat quivis
attentius ea, quibus concluditur nobilissimum car-
men de Tyranno Indorum, Kehama: cujus exitium
huic unice rei debetur, quod videlicet is omnia posse
putaverit illum sive Deum sive hominem, qui non
omnia sciat. Miranda sane consensio AEschyli Py-
thagorici cum Indicis illis commentis.

Atque inde fortasse capietur conjectura non leviS‚
de fonte quodam praecipuo religionis AEschyleae.

