154 Homerum tum spatia, twm tempora, PRAEL. Χ.

comparatione multiplici et acuta. Quin sui oblitus,
totum se tradit, ut ita dicam, Achilli suo: ne non
simpliciter et evidenter enarret, quam nullo ille
negotio hostes ad unum omnes obruerit. Itaque non,
ut Lowthio videbatur, conferendus erat cum tribulo
ipse Achilles: immo ipse invictus tribulum agebat,
quasi neminis prorsus in manu foret. Nisi forte
petimus a scriptore EthnicO, ut servet ubique verae
religionis normam, habita ratione, vel in tali re,
Dei gubernantis omnia.

Lubens tamen confiteor, immane quantum distare
ab Hebraeorum majestate tam ea, quam si quae
usquam habet Noster de rebus agrestibus sumpta.
Qui fieri potuit aliter? cum istarum imaginum vis
fere omnis ab eo pendeat, ut maximae quaeque res
comparentur cum minimis et usitatissimis

Verum ad exempla Homericae rusticitatis (absit
verbo invidia) redeamus Omnino solenne est illi
magnitudines, pondera, temporum intervalla, per eas
potissimum notas dimetiri, quibus vel hodie delec-
tantur agricolae. Verbi gratias:

Ἀλλ’ ὅτε δὴ ῥ’ ἀπέην, ὅσσον τ’ ἐπίουρα πέλονται

ἡμιόνων-αἶ γάρ τε βοῶν προφερέστεραι εἶσιν

ἑλκέμεναι νειοῖο βαθείης πῆκτον ἄροτρον.
Atque haud incommode fortasse cum his poterunt
conferri, quae quodam in loco Sacrosancta narrat
Historia de praesidio Philistaeorum a duobus He-
braeis deleto: cujus illa stationem similiter limitibus
ab arando ductis definitt. Quae autem Homericis
subjiciuntur, clausulae ritu—ai γὰρ τε, κ. τ. λ.-(1ιιο
minus esse videantur e re poetica, tanto ea clarius
indicant verum colonum, vero labore assuetum.

⁵ 11. x. 1.

ἵ 1 Samiffiv. 14. “ Et facta est plaga prima, qua percussit J onathas et
armiger ejuS‚ quasi viginti virorum in media parte jugeri, quam par
boum in die arare consuevit.'' Vulg.

