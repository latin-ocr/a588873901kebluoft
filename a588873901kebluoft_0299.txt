 

PRAEL. xv‘n. AEsehylus Homero quodammodo tardior. 289

ex partibus optime inter se convenisse nobile Poe-
tarum par: ne dubitemus AEschylum dicere Tragoe-
dorum Atticorum Ὁμηρικώτατον. Haec tamen ita
velim accipi, ut discipulus non tam vultu gestuque
quam intimo quodam sensu magistrum referat, ideo-
que leviter intuentibus non adeo similis Homeri
videatur. Similitudinern autem eam quam inter se
habent melius fortasse intelligemUS, si prius paucis
exposuerO, quae sint eorum praecipuae dissimili-
tudines.

Dic-imus igitur Ὀμηρικῶτατον AEschylum‚ non quo
dictionum delectu et sono propius ille quam caeteri
omnes ad Homericum modulum accesserit: etenim
amplitudo illa AEschylea, visque et Sonus verborum,
alte quasi in cumulum congestorum, non parum
discrepat, vel aurium ipsarum judicic, ab epica
Homeri celeritate et ἐναργείᾳ. Planeque intelligimus
excusationem dari legitimam, cur eum luserit Ari-
stophanes notissimo carmineb,

ἀλλ’ ὦ πρῶτος τῶν Ἑλλήνων πυργώσας ῥήματα σεμνὰ,
καὶ ποίησας τραγικὸν λῆρον, θαῤῥῶν τὸν κροῦνον ἀφίει(

Quo in loco videtur mihi notare non solum am-
pullas et magnifica verba, verum illud etiam non
paulo molestius, quod in re quaque enarranda et
explicanda tantopere sudet AEschylus ac laboret3
non frustra quidem ille, sed laborat tamen. Quod
contra Homerus, feliciter ac rapide, quo vult, sua
quadam aura decurrit, Virgilianae illius columbae
plane similis, quae

.......................... aere lapsa quieto
Radit iter liquidum, celeres neque commovet alas·

b Ran. 1004.
U

