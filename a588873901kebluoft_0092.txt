82 Disputationis nostrae de Ι liade summa. PRAEL. v1.

vocabantur) communis patriae ac generis amor;
saepius quidem, quam par erat, dissidiis tribulium et
longinquitate regionum interclusus„ Erat optimatium
insignis reverentia, cum religionibus haud obscure
conjuncta: inesse enim aliquid divini quoque seminis
patriciis suis vulgo tradebatur: διοτρέφεας βασιλῆας
passim appellat noster, et tertio quartove gradu
stirpes eorum de numine aliquo magna cum solici-
tudine derivat. Neque enim ulla gens erat, quae
diligentius singulis, non dico regionibUS, sed homi-
nibus quoque, suos assignaret tutores ac patronos, de
coelestium numero sumptos: eorum videlicet, qui
δαίμονες vocabantur,

ἕσθλοι, ἐπιχθόνιοι, φύλακες θνητῶν ἀνθρώπων.

Quorum etiam in coetum seipsum aliquando forte
perventurum, primario cuique spes quaedam obscura
suberat. ’

His in memoriam revocatis (quae quidem omnibus
nota sunt) interroganda jam nobis ipsa erit Ilias,

videndumque an ea ex omni parte vetustioribus illis ,

adeo respondeat, ut ab ingenti eorum amore credibile
sit eam potuisse nasci. Enimvero ad ejusmodi
signa res redit, ubi quaestio fit de scriptoris animo,
deficientibus ipsius vitae annalibus, Diligenter excu-
tienda cum operis universi tum singularum partium
ratio: quaerendum quid in materia deligenda, quid
in personis constituendis, quid in sententiarum, quid
in verborum delectu prae caeteris poeta respexerit.
Id tantum sedulo cavendum, ne propriorum, ut fit,
studi0‚ solicite nimis, ne dicam putide, ad eandem
omnia normam digeramus3 ne ineptias quasdam.
nostras magnorum virorum luminibus offundamus
Ita tandem, ex ipso carmine deducta probabili saltem

mmm-:muhanha-«mmss ... „ ,

