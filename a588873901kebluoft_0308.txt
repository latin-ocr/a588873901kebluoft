298 De bellicoso AEsohyli inyenio .- PRAEL. xv11.

erant tempora, quae prae caeteris egregii vatis animum
erigerent atque in immortalia raperent. Ac fortasse
hoc illud erat, quod in minutis negligentior esset
AEschylus : usus videlicet nobili quadam incuria,
qualis opt-ime deceat milites, periclitante patria.

Sed ne vagemur opinionibus, AEschylum militasse
tum omnes confirmant historiae, tum universa ejus
carmina, vel cursim intuentibus, militiam quodam-
modo sapiunt. Videas non raro exsultantem, primo
quod ipse Atheniensis sit, deinde quod Athenae feli-
citer se in victoriam et in libertatem asserant.
Intelligitis me hoc loco Persas potissimum respi-
cere: nam (de caeteris statuant quid velint homines)
illa certe fabula, nullis ambagibus, palam prae se fert
animum arrectum in reipublicae tempora atque in
militares curas, Adeo ut ad historiae supellectilem
eam assumere minime dubitaverit judex solertissimus
historicae veritatis, Mitfordius‘l.

Videte vero an deceat veteranum interrogatio illa

Choricorum senum r,

πότερον τοξοῦ ῥῦμα τὸ νικῶν,

ἢ δορικράνου

λόγχης ἰ’σχυς κεκράτηκεν;
Servant videlicet illud castrense, ut ex telorum et
praeliandi genere nationes designent: ut quaerant
curiosum, non solum uter exercitUS, verum etiam
utra plus valuerit bellandi ratio. Quid, quod lau-
dantes Darii tempora, e re militari sumunt initiums?

πρῶτα μὲν εὐδοκίμου στρατι-

ᾶς ἅποφαινόμεθ, ἥδε νομίσματα

πύργινα πάντ’ εὔθυνον·

νοστοὶ δ’ ἐκ πολέμων ἀπόνους, ἀπαθεῖς, εὖ
πράσσοντας ἤγον οἴκους.

(1 Cap. viii. §. 5. s .AEsch. Pers. 152. ed. Blomfield. ³ Ver. 864.

