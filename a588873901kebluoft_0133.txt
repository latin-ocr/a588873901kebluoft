PRAEL. vm. Achillem, collatis aliis, splendidiorem fleri. 123

non intelligit. “ Una rapta est famula, redduntur
septem: quid est, quod dubites quaerasve amplius ?”

Verum de Ajace palmaria sunt, quae a Jove
super mortuo Patroclo precatur ¹¹¹ :

Ζεῦ πάτερ, ἀλλὰ σὺ ῥῦσαι ὑπ’ ἠέρος υἷας Ἀχαιῶν,

ποίησον δ’ αἴθρην, δὸς δ’ ὀφθαλμοῖσιν ἰδέσθαι·

ἐν δέ φάει καὶ ὄλεσσον, ἐπεί νύ τοι εὔαδεν οὕτως.
Haec toties decantata repetere volui, quoniam, ut
puto, ille locus unice declarat Ajacis ingenium, meri
sane verique militis3 non tam de victoria soliciti,
quam de re strenue agenda. Ut uno verbo dicam:
qualis in hac republica solet haberi plebeiorum
hominum indoleS, talem ferme, me judice, finxit sibi
Homerus Ajacem.

Quod si quis velit hanc quasi telam pertexere,
praesto erunt illi quamplureS, UlysseS‚ Nestor, Anti-
lochus, Sarpedon, alii; quorum cuilibet in communi
bellicae virtutis splendore et gloria suus quidam color
indu-citur. Sed jampridem vereor equidem, ne in
re parum obscura nimius et molestus fiam. Ani-
madverteram autem, Homerica legentibus id saepius
usu venire, ut impetu quasi narrationis et affectuum
turbine abreptos lateat admirabile Poetae consilium,
uberrima varietaS, singularis ordo. Quare non abs
re fore putabam‚·si juniorum maxime gratia fusius
paullo hoc tempore docerem, Homero ut plurimum
prae oculis servari Heroicum illud Achillis ἧθοςε tum
in componenda rerum gerendarum serie, tum in
ordinandis secundarum partium personis,

J am ad reliqua pergendum erit: sicubi aut e
rerum et imaginum delectU, aut ex ipso colore et
genere dicendi, conjectura quaedam de voluntate et
indole Scriptoris capi poterit.

m 11. xvii. 645.

