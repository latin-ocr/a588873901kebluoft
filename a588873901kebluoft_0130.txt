120 Comparantur cwm Achille coeteri duces .· PRAEL. vm.

quidem suis ipse manibus Priami rhedae imposuisse
narratur, velut ‘impietatis alicujus reus, supplex
Patrocli veniam orat f.

μή μοι, Πάτροκλε, σκυδμαίνεμεν, αἵ κε πύθηαι

εἶν ’Ἄϊδός περ ἔων, ὅτι ’Ἕκτορα δῖον ἔλυσα

πατρὶ φίλῳ· ἐπεὶ οὕ μοι ἀεικέα δῶκεν ἄποινα·

σοὶ δ’ αὖ ἐγὼ καὶ τῶνδ’ ἀποδάσσομαι, ὅσσ’ ἐπέοικεν.

Ad summam3 interroget aliquis, Quorsum hi duo
libri? concedam fortasse, importunius eos adjici, si
res ad historiae modulum exigatur. Nam historia
versatur in serie causarum; qua semel absoluta,
(debellato enim Hectore novimus Trojam brevi
perituram,) caetera adjungi nihil attinebit. Sin
fuerit ea mens Summo Poetae, ut res Iliacas non
modo eversas narraret, verum etiam per eum
eversas, qui esset heroicae virtutis exemplar3 pro-

fecto ex his paucissima invenieS‚ quae absque detri-
mento potuerint omitti.

Videtis, Academici, quemadmodum Tragici suas
fabulas accommodare solent ad histriones primarum
partium, ita Homericam quasi fabulam studiose
ad Achillem accommodari. His quasi cumulum
addere liceat, omnia in eo clariora fieri, si eum cum
aliis bellatoribus conferas Cum enim tot tantique
homines, tam inter se dissimiles„ decorentur suis
quisque laudibus, divinitus quodammodo est effectum,
ut non solum Homerus de fortitudine melius dis-
serere videatur quam omnes philosophi, verum etiam

princeps Achilles ex tacita caeterorum collatione
major evadat.

Ac de Hectore quidem diximus: qui licet Achille
longe sit amabilior, nequaquam tamen ad ejus
majestatem accedit. Neque enim Dis genitum

f 11. xxiv. 592.

