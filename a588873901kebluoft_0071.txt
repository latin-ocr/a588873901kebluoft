PRAEL. V. similes swnt amantium, Pudore quodam. 61

quaestio, Primariis sit adnumerandus, necne: et hoc
nobis sumamus indicium, quod ab inveniendi gloria
affectata aut neglecta ducit-,um et alterum illud, quod
ante diximus in servanda constantia poni.

His jam tertium, si placet, addamus quo uno
pulcherrime dignoscitur, qui sint veri vividique af-
fectUS‚ quae sincera sine fuco Poesis. Videndum, ne
sit nimius scriptor, ne sine ullo discrimine luxuriet,
ne sacra profanis indigne misceat. Nonne com-
munis haec vita edocet, qualis sermo sit ejus viri,
qui affectu aliquo graviore permoveatur? Postquam
semel alte vulnus insedit, omnia, quae loquitur, id
sonant, quo tendit aegra desiderio mens: sed tamen
obscurius sonant. Non omnia vult omnibus palam
dici, sed tanquam cithara pulsa, paucularum vocum
ope, docet cordatos, quid sibi velit:

“ Incipit effari, mediaque in voce resistit.'’

Habetis formulam amore captorum: quae formula
satis bene PoetiS, dulcedine quadam captiS, conve-
. niet. Eam autem tribus promulgasse verbis hoc
tempore satis foret: monstratur enim ipsa Poeseos
indole, qualem nos initio diximus3 multisque post-
hac declarabitur exemplis Sed quoniam in eo quasi
cardine totius instituti ratio vertitur, adjicere decrevi
pauca quaedam, quae planum faciant in re cognata,
quantum polleat innatus hominibus pudor.

AEterni illius Numinis veneratiO, quae quidem ger-
mana sit, et ab imo corde proficiscatur, non lucem
modo nimiam ipsa refugiet, verum etiam, si quis,
verecundiae oblitus, in re sacrosancta temere gar-
riat, illum nescio quomodo a se summovere et arcere

