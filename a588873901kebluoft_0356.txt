346 Quid ad Poesin contulerint PRAEL, xnt.

acerrime torqueri solet ingeniosorum hominum natio,
Mirantur videlicet, primum, quomodo aevo tam
brevi seu bene seu secus acta mereantur agentibus
mercedem in omne tempus: deinde, qui fieri possit,
Deo O. Μ. imperante, ut innoxia brutorum genera
participent adeo poenam hominis, cujus non parti-
cipaverint culpam. Utrumque nodum solvit ex
aliqua parte Pythagorea, quam vocant, Metempsy-
chosis: nam et tempus merendi poenas vel praemia*
in infinitum plane extendit, et palam declarat, nihil
immeritum pati videri quidquam animantium3 ne-
scimus enim plane, quantum quisque ante peccave-
rit, quam devenerit in eam speciem, qua frui hodie
eum videmus. Quare nil mirum videri debet, ab·
dito adhuc supernae veritatis lumine, si maxima
pars sapientium in eam rationem, seu potius con-
jecturam, consensit3 praesertim cum ea mirifice com-
mendare se debuerit PoetiS, quod genus cum Phi-
Iosophiae cultoribus familiaritatem prae caeteris inti-
mam semper habuit. Ultro autem cernitiS, opinor,
quisquis poetarum ea fuerit opinione, illum oculo
quodam proprio contemplaturum unumquodque ani-
malium, et in profundius iturum cogitandO, quid
tandem sibi velint fata ejus atque moreS, et uni-
versus vitae mortisque tenor.

Atque illud fortasse erat, quod in prodigiosa illa
μεταμορφωσέων serie tantum operis posuit ethnico-
rum Poesis: convenientibus illis non inepte cum
somnio, quod diximUS, philosophico. Quid enim
aliud μεταμόρφωσις Ovidiana‚ atque Pythagorica
μετεμψύχωσ-ις, nisi quod illam citra mortem tactus di-
vinae vel magicae potestatis effecerat? Itaque etiam
ingeniosus ille verborum atque carminis artifex
Pythagoram, suae rationi patrocinantem, eleganter

