100 Quid valeat Achillis et Patrocli amicitia .- PRAEL. vn.

Denique non Priami precibUS, sed patris memo-
riae, condonat implacabiles etiam, quos in Hectora
conceperat, furores,

Neque vero non magnam habet lenioris cujusdam
affectus significationem amor ille plusquam foemi-
neUS, quo ille Patroclum suum, vivum mortuumque,
constantissime prosequitur. Sed quoniam is amor
jamdudum abiit in proverbium, ejus exemplis super-
sedendum duxi. Unum modo consideretis velim,
(quod salva fiat divinarum rerum reverentia‚) rectene
possit in hanc rem trahi perfectissimum illud ami-
citiae exemplar, quod in Davide et J onathano praestat
nobis Historia Sacrosancta. Mihi quidem, fateor,
cum de rebus heroicis fit quaestiO, semper fere solet
venire in mentem Davidis: qui dum vixit, oculis
pene cernebant homines formam ipsam ac faciem
heroicae virtutis. Quacunque igitur ex parte vide-
mus cum illo vero ac vivo convenire ea, quibus fabu-
losos ornant Poetae3 ibi intelligendum, rem illis bene
cessisse. Nusquam autem melius conveniunt, quam
ex ea parte, quam, modo dicebamus, Nempe, ut
germano Heroi J onathanUS, ita commentitio Patroclus
comes additur, acerrimis mitissimi et suavissimi.

νῦν τις ἐνηείης Πατροκλῆος δειλοῖο

μνησάσθω· πᾶσιν γὰρ ἐπίστατο μείλιχος εἶναι a.
Docet autem communis vita, firmissimas evadere
amicitias eorum, qui ita similes habeant voluntateS,
ut hic remissius et leniUS, ille cum magna contentione,
eadem ambo sectari ac diligere soleant.

J am quod credibile est, amico mortu0, Davidi prae-
cipue luctum accendisse, id Achilli quoque conti-
gisse aut finxit Poeta aut fando audiverat: ipsos
quodammodo in causa fuisse, inscios licet, cur

a Il. xvii. 670.

