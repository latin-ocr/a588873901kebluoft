PRAEL. vm. Quare paullo importunius ibidem disputetur. 113

Virgilius: qui suo AEneae ‘⁶ famamque et fata
nepotum,'' per clypeum Vulcani, dederit ferenda.
Nimirum AEneae Deos modo tutelares Quiritium,
Achilli quicquid ubique est Deorum, in vota ac
preces vocari facile intelligas: siquidem illo quoque
tempore, si fides AEschylo, solebant bellantes quid
sibi vellent depictis scutis declarare. Universa
itaque Mundi hujus compages, qualis erat in
Achillis clypeO, cum omni varietate vitae hominum
conjuncta, ecquid aliud prae se tulit indicium, quam
illud, dignissimum alumno Deorum: Nihil usquam
divinae esse potentiae, quo non ille fidentior in
pugnam prodeat?

Verum haec missa faciamuS, ne nimium argutias
sectari videamur. Illud certe nemo negabit3 Quo-
niam cum majestate quadam erat quasi tardanda
narratio, optime Scriptorem, alioqui rapidissimum,
ea potissimum operis sui parte longas illas traxisse
ambages ¹

Quin et eodem plane 001181110, toto libro, qui
proxime sequitur, causando et concionando tempus
terit: qui ‘quidem liber, ut verum fatear, lentius
mihi videri solet negotium; nisi forte putet aliquis
liberius hic lusisse Homerum, et in Agamemnonis
sui persona notasse, qualia diverticula sibi fingant
homineS, siqui, paullo elatiore animo, non satis sibi
placent, rerum a se actarum memoria. Certe non
multum abhorrent a tali suspicione, quae Rex ille
Regum loco satis alieno enarrat, de Herculis et
Eurysthei natalibUS, de Jove per Junonem elus0,
de Discordia coelo exturbata. Naturam quidem
ipsam verumque non male refert illius colloquii
tenor, licet ab ampullis heroicis et verborum magni-
ficentia longius fortasse recedere videatur. Sed de

Ι

