134 Quare Homerus vulnera diliyentius narret .· PRAEL. lx.

Ἕκτωρ δὲ πρύμνηθεν ἐπεὶ λάβεν, οὐχὶ μεθίει,

ἄφλαστον μετὰ χερσὶν ἔχων, Τρωσὶν δὲ κέλευεν·

οἴσετε πῦρ, ἅμα δ’ αὐτοὶ ἀολλέες ὄρνυτ’ ἀϋτήν·

νῦν ἡμῖν πάντων Ζεὺς ἄξιον ἦμαρ ἔδωκεν,

νῆας ἑλεῖν, αἲ δεῦρο θεῶν ἀέκητι μολοῦσαι,

ἡμῖν πήματα πολλὰ θέσαν, κακότητι γερόντων·

οἱ μ’ ἐθέλοντα μάχεσθαι ἐπὶ πρύμνῃσι νέεσσιν,

αὐτὸν τ’ ἰσχανάασκον, ἐρητύοντό τε λαόν.
Equidem, cum ista leg0, sentio vel ipsis verbis
numerisque rem quasi cominus agi. Nec in ulla
parte luculentae illius picturae (quoniam de talibus
judicant et imperiti) manum bello exercitam de-
sidere.

Verum in hujusmodi disputatione maxime domi-
nantur, quae minime ornandi gratia sunt adhibita:
quippe quae meram redolere videantur veritatem.
Quo in censu habenda sunt ea quae passim fiunt
obvia de vulneribus heroum, lethique formis⁹ etiam
atque etiam de industria variatis Mirabile est,
quam diligentem in ea re posuerit operam: quae
quidem res nobis legentibus parere solet fastidium⁹
non leve. Hujusniodi extat insigne specimen ipso
sub initio quinti libri. Versa videlicet in fugam
Trojanorum acie, multus in eo fit Poeta, ut vulnera
singulorum recenseat. Quo facto, quasi docemur quot

fere plagarum generibus terga fugientium caedi pos-
sint. Mirifica sane sedulitaS‚ si solius Poeticae

rationem habeas: sed facit ea res insigne veritatis
indicium3 praesertim cum isto saecul0‚ nondum
divisis civium muneribuS, suas quisque bellatorum
plagas et nosse solitus sit, et, ut in re trepida,
curare. Itaque omnes illae narrationes, quae quidem
creberrimae sunt, vehementer faciunt cum iis, qui
Homerum haud inexpertum de praeliantibus loqui
judicant, sed in proprio quodam campo cum studio et
amore exerceri.

