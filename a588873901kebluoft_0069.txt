PRAEL. v. Quaenam sit in hac re Shaksperi ratio. 59

virtutis, quae specie quadam et fervore juvenum corda
commovere valeat, verum etiam severioris huJUS,
castimoniae, fidei, industriae, pietatis? Ut facile quis
intelligere possit, quae aliquando subturpicula intex-
untur, partim saeculi esse, non scriptoris; partim, ut
ebrios Laconicis pueriS, tanquam odiosa ac vitanda
proponi. Ergo illum virtuti ex animo favisse non
est cur dubitemus: cum praesertim plerique eorum,
qui tunc scenicis dabant operam, in alia omnia abire
consueverint. Hic igitur ejus quasi ἀνωμαλίας, qua
Primarios aliquos notari dicebamUS, splendidum 63116
documentum proferatur.

Alia est illorum ratio, qui omnia, repugnantia
quoque, pari studiO, pari facilitate, petere, spernere,
omittere, repetere videntur: quale apud nos inge-
nium fuit (absit dicto invidia) Drydeni. Nulli vis
major et copia verborum; nulli sententiarum uberior
seges; nemo felicius sese tentare, nemo liberius
quodammodo et laetius spatiari, suarum virium sensu,
Unum illud Vate sacro indignissimum, quod ita pa-
rum sibi congruat, ut neminem unquam ex animo
laudasse, nulli earum, quas cantaverit, rerum, im-
pensius eum studuisse dicas.

Sed in his fortasse nimii sumus. Ponatur jam
alterum Primariae Poeseos indicium. Eam videlicet,
ni fallor, propius aliquanto videbitur attingere, ut
erit quisque novitatis negligentior, minusque curabit
illud,

“ Dicam insigne, recens, adhuc
Indictum ore alio.'’

Quid enim? otiosi, non flagrantis est animi, longin-
qua sectari, usitata respuere. Quare is, quem quae-
rimUS, Poeta multus erit in locis illis, qui communes

