PRAEL.X1V. Servos aliter Homerus, aliter tractant Trayoedi. 235

suos et intra parietes versaretur, et in ipsorum in
teritum provideret ac pararet omnia. Praeterea ne
turbae exoriantur e famulis et ancillis, non facile
passuris mendicum in palatio degentem, jactat se
non semel Ulysses insignem in omni servili munereÍ¾
unde sibi impetrat hanc veniam, ut in domo sua
pernoctet, foci scilicet ac taedarum minister. Ea
ratione et ille securus multa agit, quae ad vindictam
spectant, et liberius excurrit HomeruS, diverticula
quaerendo circa vernas procaces.

Nam alia prorsus Homeri nostri, alia Tragoedorum
Atticorum est ratio, ubi servorum res aguntur.
His nescio an nusquam prodeat servilis persona,
propter suum meritum in honore aliquo habenda:
nam nihil moror hic Sophocleam Tecmessam, Ionem
Euripideum, et siqui id genus extant, qui cum modo
rebus mutatis sint in servitutem redacti, vereor ne
temere quis ex iis scriptorum erga servos animum
judicet. His itaque missiS, ecquiS, obsecrO, ser-
vorum scenicorum est usus, nisi ut sint qui nuntios
perferant3 qui primariae cujusque personae mandata
exsequantur3 quique aures commodent narrationibus
forte longiusculis? Dixeris eos magis ad instru-
mentum fabulae, quam ad veras vivasque personas
pertinere: quantum ab EumaeO, sociisque ejus re-
motos! Viderint gratiosi plebis cultores, uter in
hac re magis ingenue pieque senserit3 HomerUS,
regum fautor, an Tragoedi populares. Ego vero
nostrum, quod in numero aliquo habendos homines
etiam infimae sortis duxerit, melioris aevi alumnum
agnosco: quod autem adeo accurate ac diserte
expresserit ingenia servorum, moreS, sermones, in
causa fuisse *arbitror ipsius paupertatem, quae do-

