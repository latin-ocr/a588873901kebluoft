380 Tripleoe Cassandrae AEsolzyleoe laus. PRAEL. xx.

potuisset in eorum censu haberi, erumpit illico re-
pentino quasi gemitu i:

ἴω, πατέρ, σοῦ, τῶν τε γενναίων τέκνων.

Haec qui serio velit animadvertere, sentiet profecto
Cassandrae oraculis non paullum gravitatis accedere,
quod ea mitiori sit indole, neque obliviscatur teneri
ac foeminei affectus, furore etiam Phoebeo correpta;
quo more solent plerumque apud Poetas fatidicae
mulieres

Liceat hic paucis exponere, quae maxime in causa
esse videantur, cur in Cassandra AEschylus felicio-
rem posuerit operam, quam reliqui ferme Poetae in
auguribus suis. Id triplici potissimum ratione fieri
arbitror. Prim0‚ quod ea neque pretio neque vi ob-
stricta vaticinetur. Neque de longinquo eam arces-
sunt homineS, velut Protea quendam, aut Sibyllam,
quae in alienis edat oracula3 verum ultro venit in
ordinem rei gerendae, quae et divinitus futura nove-
rit, et propter se suosque nequeat sibi temperare,
quin nota praedicet. Deinde nihil ea commune ha-
bet cum molesta illa natione haruspicum. Non
extis hariolatur, non avibus: a Diis statim ipsa doce-
tur, quae ab ea rursus ediscant homines; ut ejus
notitia minimo intervallo separari videatur ab ipsa
superorum sapientia. PostremO, quae quidem om-
nium maxime una res percellit animOS, insigni docu-
mento fit Cassandra, quantum accipiant sibi detri-
mentum qui scientia praecellere gestiunt3 juxta illud
AEschyli nostri,

τὸ μέλλον δ’,

ἐπεὶ οὗ γενοίτ’ ἂν λύσις, προχαιρέτω·
ἴσον δὲ τῷ προστένειν.

i Ayam. 1276.

