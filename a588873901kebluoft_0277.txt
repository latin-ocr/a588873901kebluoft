 

PRAEL.XV1. esse, quae kuic sententiae repuynaozt. 267

Crediderim, inquam, Homerum in hac parte narra-
tionis suae angi quadam solicitudine, ne forte suum
illud ἀκριβὲς non servasse videatur in regionibus illis
depingendis. Itaque vim illam aestumque fluviorum
et Oceani sive fingit sive narrat, cum magno verbo-
rum strepitU, quo sit cur minime mirentur homines
nullas reliquias immensi operis exstare. Qui si
multis ipse saeculis fuisset a Trojano bello divisus
poterat absque ullo negotio causari ipsius temporis
injuriam.

Jam *vix consentaneum videtur, qui in exponendis
locorum mutationibus tam religiose operam posu-
erit, eundem plane tacitum fore in eversionibus
nobilium domorum atque in migrationibus gentium.
Hujusmodi sunt ea, propter quae visus est nonnullis
Homerus viguisse prope sub Orestis tempora, ex-
ulantibus adhuc a Peloponneso Doriensibus,

Atqui, ut ingenue fatear, sunt quae huic sententiae
non mediocriter obesse videantur. Proferre possit
aliquis Ephori sententiam a Strabone recitatam, qua
is rationem reddit, cur Homerus Cretam appellet
nunc ἑκατόμπολιν, nunc ἐνενηκοντάπολιν. Ait Scilicet,
4’1.)’σ·’1·ε,οον ἐπικτισθῆναι τὰς· δέκα φησὶ, μετὰ τὰ Τρωικὰ, ὑπὸ
τῶν τῷ Ἀλθαιμένει τῷ Ἀργείῳ συνακολουθησάντων Δω-
ριέωνὲ. Appellaverit itaque Cretam Homerus ex
consuetudine hic Trojanorum temporum, illic suorum.
Sequitur illico, scripsisse eam post Peloponnesum
a Doriensibus devictam. Nam Althaemenes ille,
cujus auspiciis ἑκατόμπολις facta est Creta, nepos
esse dicitur Temeni‚ ejus, quem, ejecta Pelopidarum
domo, Mycenarum regem constituerunt Heraclidae.

Urgemur praeterea hinc Herodoti calculo, illinc

g Lib. x. 15.

