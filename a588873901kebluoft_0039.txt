PRAEL. 111. Judie-ium de ea re mayni Pictoris. ,⁶29

cum de Raphaele agitur, in alia omnia totus abit:
“Oportere’' ait, “iis quae pingantur Poeticam quan-
dam lucem affulgere, neque nudam modo Veritatem
servari: id quod in elegantissimo Raphac'lis opere
quemvis facile perspectu1·ume” arbitratur.

Habetis, Academici, magni viri de iis, quorum
maxima laus est in illa arte, claram sane disertamque
’ sententiam: quam velis, ut ita dicam, equisque pro
nostris dimicare nemo negaverit. Quid enim aliud
statuere videtur, nisi Romanum illum N aturae amore,
Belgam, propriae disciplinae studio efferri atque abripi
solere? Illum expressam quandam eorum, quae tacita
mente formaverat, divina pulchritudine effigiem unice
atque acerrime contemplari: Hunc subitas et fortuitas
colorum, luminum, formarum varietateS, quales etiam
inter pingendum innumerae tum oculis tum animo
occurrunt, ⁶rapide ac feliciter captare. Quo fit, ut
Illius opera intuentes, de re non de pictore cogi-
temus: Hic sui semper admoneat, qua sit solertia,
quo acumine, quam facile tractet ac refingat omnia.

Quod si ea quoque respexeriS, quae vitio utrique
verti soleant, Illum aiunt nobili elatoque ingeniO,
sed aliquanto fortasse praefractiori, nimis obtempe-
rantem, quaedam reliquisse duriuscule appicta: qui
scilicet longe praetulerit vel artis praecepta violare,
quam intus apud se excogitatae mira venustate ima-
gini non satisfecisse. Atque ut ex uno plura dis-
cantur, memoria vestra repetatiS, oro, notissimum
illud, quod in palmaria summi viri tabulaf nemini
,non tironi oculum laedit. Unius videlicet picturae
duplicem quasi scenam ornavit3 ita ut in vertice
montis DEI FILIUM inaccessa luce vestitum collo-

e Reynolds, Op. t. i. pp. 67, 68.
·‘ In ca quam vocant, The Transfiyuration.

