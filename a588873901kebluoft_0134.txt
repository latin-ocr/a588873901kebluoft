PRAELECTIO NONA.

Declaratur Homeri bellicosa atque adeo Heroica indoles, eoeemplis

tum ad castra pertinentibus, tum ad aciem, tum ad caetera, quae
militiae sunt maxime propria.

AGNA veteribus opinio fuit, Academici,
Homero non Poeseos mode, verum etiam
omnium, quotquot sunt, artium laudem quandam
eximiam deberi. Inepte quidem illi ae nimis pueri-
liter: habet tamen eorum jactatio significationem
aliquam non dubiam neque inutilem, siquis digne
aestimare velit tum artis tum artificis indolem.
Intellexerunt videlieet, ita eum omnia tangere, ut
non in alieno versari videatur, sed ad suam volun-
tatem propria tractare et fingere. Atqui hac una
re summam Poetieae artis contineri, nobis certe
jampridem est visum. Nimirum, quos vere Poetas
appelles, ii non hac aut illa regione terminantur,
sed usquequaque late vagari solent. Sua quisque
luce, suis coloribus imbuunt atque variant omnia.

Largior hic campos aether et lumine vestit
Purpureo, solemque suum, sua sidera norunt,

