namt, xn. Monstrum Phaeaoes‚,quae sit opificem indoles. 193

circumferantur oculi, praesto erit urbanae vitae et
opum ingenuarum exemplam qua ex parte scilicet
credibile est Homero innotuisse istiusmodi vivendi
tenorem. Hoc agit nobilis ille hortm, suis limiti-
bus artificiose adeo sectus; eaque ornatus cultorum
cura, quae nullo unquam tempore pomorum seriem
deficere sinat. Quo in loco illud praesertim locu-
pletes homines prodit et otiosos, quod aquarum
quoque per urbem ductus memorantur, hortique non
sine artificio quodam, uti videtur, irrigati. Quae
omnia optime ex altera parte respondent incultae
illi Ortygiae, aviisque locis, nulla unquam violatis
arte.

Praeterea mores artesque Phaeacum sapiunt cum
primis divitias et mollitiem: non multum absimiles
eorum, qui suo cuipiam artificio tam impense a pueris
operam dederint, ut inertes et inepti ad caetera
omnia accedant3 neve latum quidem unguem a penso
diurno discedere valeant vel manus eorum vel in-
genia. Ac nescio au id Homero in mentem venerit3
certe apud illum Phaeacia duas artes quasi proprias
sibi vindicat, navigandi scilicet ac lanificii⁶ ε

ὅσσον Φαίηκες περὶ πάντων ἴδριες ἀνδρῶν

νῆα θοὴν ἐνὶ πόντῳ ἐλαυνέμεν, ὣς δὲ γυναῖκες
ἱστὸν τεχνῆσαι· περὶ γάρ σφισι δῶκεν Ἀθήνη
ἔργα τ’ ἐπίστασθαι’περικαλλέα καὶ φρένας ἐσθλάς.

In caeteris, quae ad virum et ad heroa magis
pertinere videantur, facile se superari patitur Al-
cinousf z

οὗ ’γὰρ πυγμάχοι εἰμὲν ἀμύμονες, οὐδὲ παλαισταὶ,
ἀλλὰ ποσὶ κραιπνῶς θέομεν, καὶ νηυσὶν ἄριστοι·

αἰεὶ δ’ ἡμῖν δαίς τε φίλη, κίθαρίς τε χοροί τε,
εἵματα τ’ ἐξημοιβὰ, λοετρά τε θερμὰ καὶ εὐναί.

· Od. vii. 108. f viii. 246.

