PRAEL. 11. Triplex rei poeticae apud rusticos ratic). 19

motiora quaeque, illis familiaria, magis placeant3 ut
hi de locorum amoenitate disputare, illi communibus
naturae donis gaudere et gloriari videantur. Quo
posit0, vereor ut pluris faciant ‘⁶ rura et riguis in
vallibus amnes” liberi, qui vocantur, ingenuique,
quam rudes et indocti homines. In utroque certe
censu (modo absit verbo invidia) non ita multis ea
cordi esse suspicor.

Verum, ne longius abeamg qui non versu con-
cinnando divinam artem circumscribi volunt, sed
aliquid etiam apud illiteratos ad Poesin pertinere
nobiscum arbitrantur, illorum, argumenta si expen-
dere quis velit, eum fere omnium tenorem inveniet,
quem nostrae sententiae vis ac ratio postulet. Nam
tria potissimum faciunt genera, juxta quae, impru-
dens atque inscia, prodere se dicitur Poetica mens
agrestium: unum, quod in admonitu locorum3 alte-
rum, quod in desiderio mortuorum3 tertium, quod
in religione et reverentia De'i Opt. Max. versatur.

An longa vos oratione docendi estis, quam cu-
pide, quamque solerter, locorum ipsorum, quos semel
adamarint‚ memoriam servare soleant homines, sim-
plici ac tranquilla vita? Fuere qui fame confici
maluerint, quam nota arva finesque relinquere: alii,
relicta longo intervallo revisentes, aegerrime tule-
runt mutari omnia; muniri vias, torrentium alveos
purgari, “et nemora everti multos ignava per annos?
non tulerunt, inquam, egeni homines, meliora ea et
commodiora fieri. Ita videlicet optime declarabant,
quo desiderio sua rura prosequerentur: atque haud
scio an gravius fuerit indicium, quam si, locuple-
tiores qui essent, eadem dicerent: hos enim ipsa

C 2

